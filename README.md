# Prueba COVID-19 Asturies

Un cuestionariu d'autoevaluación cenciellu pal virus COVID-19 qu'indica al usuariu si ta contaxáu de coronavirus según les rempuestes que marque.

Pues acceder a elli pente esti enllaz: https://softastur.github.io/prueba-covid19-ast/

### Funcionamientu

L'aplicación fai ocho entrugues al usuariu y da una puntuación a cada rempuesta positiva. Si s'algama la cifra de trenta puntos o más, l'aplicación va informar al usuariu de qu'igual ta contaxáu y de los pasos qu'ha siguir.

Les entrugues, y les sos puntuaciones por contestar «Sí», son les siguientes:

- ¿Paezte que tienes problemes p'alendar (escartando otres patoloxíes que xustifiquen esti síntoma)? **60 puntos**
- ¿Tienes fiebre? (+37,7ºC) **15 puntos**
- ¿Tienes tus seca y continua? **15 puntos**
- ¿Tuvisti con daquién que diere positivu? **29 puntos**
- ¿Tienes mormera? **0 puntos**
- ¿Tienes dolor muscular?: **0 puntos**
- ¿Duelte la barriga, tienes diarrea o dalgún otru tipu de síntoma gastrointestinal? **0 puntos**
- ¿Lleves más de 20 díes con estos síntomes? **-15 puntos**

### ¡AVISU MUI IMPORTANTE!

Esta aplicación NUN SUSTITÚI los conseyos de NENGÚN especialista sanitariu, ACUDI al mélicu si sospeches de que tas contaxáu de COVID-19 y FAI CASU a les autoridaes sanitaries oficiales.

### Biforcación y llicenciamientu

Esta aplicación web básase en [open-covid19-test](https://github.com/celiavelmar/open-covid19-test) y llicénciase so la llicencia GPLv3.

### Tratamientu de los datos

Softastur NUN VA recoyer o atroxar nenguna información que los usuarios d'esta aplicación xeneren.

